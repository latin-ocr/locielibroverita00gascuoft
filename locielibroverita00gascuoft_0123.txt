LOCI E LIBRO VERIT A Τ UM. 21

flua monasteriorum retrahere et concedere curatis parochialium eccle-
siarum; sicut retraxit olim superhabundanciam ecclesiae parochialis
et dedit illam sanctis viris religiosis, quia decimae et oblaciones debitae
suerunt sacerdotibus ministrantibus necessaria populo et non solum
pro populo. Curati enim verbo, facto, doctrina et auxilio, et oracione,
et sacramentorum ministracione necessaria saluti animarum ministra-
rent populo et pro popu10‚ et homines eis subditos accenderent sua
devota oracione et exemplo ostenso eis. Alii autem religiosi populo
proficerent orando, et merendo pro popu10‚ curati autem proficerent
populo orando, et operando, pro eis, et coram eis, et eis necessaria salutis
conferendo3 et curatis sunt decimae et oblaciones debitae ex ratione
et ex lege.

[p. 332] Iste malus usus retinendi curatos in officiis regum re-
prehenditur a sancto Thoma cantuariensi, qui factus episcopus resig-
navit officium Cancellariae Angliae, quamvis rex Angliae dixit sibi
quod episcopus in Francia fuit cancellarius cum rege Franciae et alius
episcopus cum imperatore Alemaniae.

Item sanctus Martinus Turonensis episcopus dixit Caesari Galliae,
Maximo nomine: ‘ Si episcopi‚’ inquit, ‘tuo lateri et curiae assistentes,
in suis curis et diocesibus recte ministrarent et sua officia perficerent,
tot mala reformanda in tuo regno non essent! Absencia enirn nautae
est causa periclitacionis navis ex testimonio philosophi in politicis.

[p. 331] Item videtur jam in uno regno, ubi sunt plures jam
episcopi in officiis regis occupati, quod multa mala crescunt in regno et
in suis diocesibus per eorum absenciam et defectum, et pauca vel nulla
mala cognoscuntur esse reformata in regno, quamvis sunt in officiis
regni et in consiliis regum. Si enim pro Domino militarent, fructus
magnus laboris eorum appareret et permaneret.

[p. 333] Henricus quartus rex Angliae quaesivit ab Henrico Bowet
archiepiscopo Eborum, ‘Quae,' inquit, ‘est causa quare episcopi jam in
diebus nostris non transferantur post mortem suam propter famosa*

