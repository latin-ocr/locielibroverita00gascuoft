LOCI E LIBRO VERITATUM. 181

[p. 43²] Consimiliter Thomas Arundel‚ archiepiscopus Cantua·
riensis qui fuit in gradu scolastico Oxoniae bacallarius Arcium liber-
alium, in concilio provinciale Cantuariensis provinciae, cum consensu
ejusdem convocacionis provincialis Cantuariensis, fecit constitucionem
provincialem, quod nullus, non privilegiatus, nec a jure communi ad-
missus, praedicaret in aliquo loco Cantuariensis provinciae, nisi haberet
licenciam sui episcopi diocesani scriptam et sigillo episcopi signatam3
et postea verbo Dei sic ligato, et pluribus malis ex hoc in Anglia
multiplicatis, episcopi quasi nullos ad praedicandum miserunt, et si
quos per instanciam secularium virorum admiserunt, magnas pecunias
pro suis litteris et sigillo exigerunt, et receperunt, et dabant paucis
licenciam, et tantum cum hac clausula, ‘quamdiu nobis placuerit ;' et
sic verbo Dei tunc sic alligato, idem archiepiscopus Arundel ita per-
cussus in gutture fuit, quod nunquam usque ad mortem suam potuit
deglutire nec loqui, et sic, qui verbum Dei lingua sua suspendit, in
lingua sua ligatus fuit quando loqui maxime ante mortem optavit.
Homo enim non imponeret silentium omnibus doctoribus et episcopis
eo quod plures de utrisque haeretici fuerunt

[p. 437] Consimiliter, doctores et episcopi boni dicerent et prae-
dicarent regibus et dominis mundanis, ut dimitterent episcopos et
rectores et vicarios a curiis suis, ut recte sacrificarent ipsi et subditi
eorum Domino. Recte enim sacrificarent, si opera curae suae debita,
residentes inter subditos suos, facerent; perit enim ecclesia, quia in-
digni sunt ordinati in pastores et officiarios ecclesiae, et quia boni
episcopi et curati non resident cum subditis. Vae hiis qui conferunt
ecclesias et officia alicui, non intendens principaliter ut opera debita
coram Deo recte perficiat in seipso, et in aliis, set ut ditetur et im-
pinguetur deliciis, ‘et quod dilatetur honoribus mundanis, et quod pro-
motus serviat de bonis ecclesiae illi qui adquisivit ei ecclesiam vel
officium, et sic jam ecclesiae et episcopatus sunt pensiones et mercedes
servorum regum et dominorum mundanorum. Talis est maledictus,

