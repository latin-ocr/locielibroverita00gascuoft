164 LOCI E LIBRO VERJTATUM.

Xti 1414, incepit concilium sacrum Constanciense, in die Omnium
Sanctorum, et post tercium ejus jam completum annum suit eleccio
papae Martini quinti, papa Johanne 23 deposito anno Domini 1415,
post Penticostalia festa, et sic sequitur ecclesiam pastore seu papa caru-—
isse per duos annos et ultra3 et duravit cisima in ecclesia inceptum
per recessum cardinalium a papa Urbano sexto, quem ipsi cardinales
eligerunt et coronaverunt, ultra 39 annos, sc. ab anno Domini nostri
Jesu Xti 1378, in vigilia Sancti Laurencii martiris usque ad diem
Sancti Martini in anno Domini 1417. Haec omnia patent in libro De
gestis concilii Pisani, et De gestis concilii Constanciensis, et est praedic-
tus liber scriptus in papiro in collegio Dunelmiae in Oxonia3 praedictus
enim papa Johannes 23 clam fugiebat a concilio Constanciensi‚ non
obstante quod anno quinto sui pontificatus seu Romani papatus fecit
bullam suam Constanciae‚ omnibus universis Xti fidelibus et caeteris,
in qua bulla idem Johannes papa scripsit haec verba: ‘Ego Johannes
papa 23, propter quietem tocius populi Xtiani, profiteor sponte et
libere dare pacem ipsi ecclesiae per viam meae simplicis cessionis
papatus, et eam facere et adimplere cum effectu, juxta deliberationem
praesentis concilii, sc. Constanciensis! Haec praedicta verba sunt in
-illa bulla papae Johannis xxiij, quam vidi in praedicto libro De gestis
Constanciensis concilii, et patet eciam in illa bulla papae Johannis 23,
quod ipse tunc papa universitatem concilii Constanciensis requirebat
et hortabatur in Domino, quod Petrum de Luna, Benedictum xiijm‚ et
Angelum de Coriario, Gregorium xijm‚ quorum uterque in sua obe-
diencia nuncupabatur, ad dictam pacem invitarent, et eciam eorum
obediencias, et eciam quod illud concilium similiter induceret et affec-
tualiter induci procuraret Benedictum xiijm ad viam mutuae cessionis
celerius exequendae. Gregorius enim xij postea, per suos procuratores
Constanciae, papatum suum ibidem in concilio resignavit. Petrus autem
de Luna, habens Aragoniam in sua obediencia, nec per seipsum nec
per nuncios comparere Constanciae voluit3 ille enim Benedictus xiij

