80 LOCI E LIBRO VERJTATUM.

‘Reddite ergo, praevaricatores ad cor, i. e. ad intellectum, considerantes
quod Sanctus Petrus suit in carcere vinctus cathenis duabus inter duos
milites.’ Sic spiritualiter existens in magnis peccatiS, tanquam in car-
cere miseriae, est vinctus duabus cathenis, sc. ignorancia et impotencia;
ignorancia est quando non intelligit homo statum miseriae suae in qua
est, et quando non considerat quae vera sunt, sed credit palpantibus
et adulatoribus, qui salse sibi placent, qui dicunt peccatum non esse
peccatum, vel parvum esse, et faciliter habere veniam a Deo, et ideo
non curandum esse de peccato. Item ignorans est qui errat et de-
viat a vero, et obliviscitur ea ad quae attenderet, et velut caecus ducitur
in foveam culpae et poenae inter carnem et diabolum, qui sibi domi-
nantur, et suam in eo exequuntur voluntatem et potestatem, et tunc
excaecatur utroque oculo cum Sedichia rege. Inde ducitur in via
voluptatis suae, quae videtur sibi recta via, sed, teste Job, novissima
ejus ducunt ad mortem, i.e. ad poenas aeternas. Alia cathena pec-
catum consequens est impotencia eorum, quae homo ageret, et impo-
tencia exsequendi et attingendi illa bona, quorum homo in natura
sua est capax3 homo enim, per longum usum et longam consuetudi-
nem peccati‚ inducitur in difficultatem tantam boni, et in tantam
pronitatem mali, quod videtur necessitas ad peccandum, et carencia
potestatis ad resistendum, vel ad redeundum a malo ; de qua necessitate
loquitur propheta, cum ad Dominum orat, ‘ De necessitatibus meis, eripe
me, Domine? Tunc necesse est ut oracio fiat ab ecclesia, et a bonis
viris, quia magnus peccator est in carcere miseriae sub potestate
Sathanae‚ sicut Sanctus Petrus fuit in carcere corporali sub Herode
impio rege. Clama ergo, educ, Domine! de carcere animam meam
ut confiteatur magna tua opera. Domine! periit fuga a me, quia
sine gracia tua surgere nequeo nec lumen coeli videre, et tunc angelus,
i. e. nuncius graciae Dei, percutit Petrum in latere, i. e. in corde, seu
in mente, dona Dei et beneficia menti reducendo, et memoriam Xti
passi menti imprimendo, et tunc surgit Petrus, i. e. peccator, vere

