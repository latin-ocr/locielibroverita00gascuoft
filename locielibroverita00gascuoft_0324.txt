222 LOCI E LIBRO VERJTATUM.

[p 611.] Residjvatio. Sic meretur indurari a Deo, i. e. non liberari
per Deum a malis culpae et poenae, in quae per peccatum cecidit,
quod non solum racione et scriptura patet, sed eciam nuper experi-
encia illius sacerdotis, qui fuit rector nomine duarum ecclesiarum, et
graduatus in jure, qui primo tenuit longo tempore mulierem in peccato
carnis, et postea eam fecit nubere famulo ejusdem rectoris, et postea
lite exorta, conduxit tres praetensos scolares ut maritum occiderent,
qui ipsum maritum occiderunt, vidente rectore eodem et ridente in
tempore occisionis, qui dedit xl li. uni episcopo, et xx li. abbati, et
xl li. uni militi, ut rogarent regem pro perdonacione ejusdem.

[p. 612.] Religio. Sed dolendum valde est quod jam religiosi
plures in habitu nec faciunt quae debent, nec quaerunt a scientificis
viris et virtuosis illa quae cognoscerent et quae facerent, sed a legistis
regni et ab illis qui publicorum sunt tiranni et defensores malorum,
petunt saepe consilia mundana, et eis dant multa bona terrena, et eos
offendere timent, nec timent eos nec ditant muneribus quos sciunt
in sciencia et in bona vita plures alios excellere, sed ipsos quos vident
temporale dispendium eos inferre. Et dant dominis mundanis suas
terras et possessiones terrenas, datas eis in monasteriorum fundacione,
ut ipsi domini terreni expensis eorundem dominorum faciant ,ecclesias
parochiales magni valoris eisdem religiosis, licencia papae et regis, in
perpetuum appropriari3 et sic cura animarum perit, et hospitalitas,
et bonum regimen in parochiis, et exhibicio juvenum ad scolas et ad
universitates. Et eciam per tale medium dant sua temporalia, eis in
fundacione collata, pro ecclesiis, ex qua collacione sequuntur magna
et plura mala parochianis ecclesiae appropriatae. Magnum enim re-
medium contra appropriacionem ecclesiarum esset quod unaquaeque
ecclesia magni valoris esset ecclesia collegiata, ita ut certae personae
et boni clerici ibi fundarentur, et residerent, et de bonis ejusdem
ecclesiae viverent, et unus eorum curam reciperet parochiae3 et tunc
bona ecclesiae expenderentur infra parochiam, et eciam doctrina et

