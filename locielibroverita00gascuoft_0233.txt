LOCI E LIBRO VERITA TUM. 131·

Item, consimile contigit pro electione duorum malorum hominum
in abbatem unius loci, quorum unus quasi laicus fuit, et tum fuit
electus in abbatem, et alter postea electus fuit in episcopum in Wallia,
ut lis cessaret inter ipsum electum in abbatem et inter consocium
suum electum esse in abbatem ejusdem abbathiae regalis fundacionis
et sepulturae regum. Heu! heu! Domine Deus! ubi cubas jam in
meridie, i. e. ubi est vera ecclesia tua, qua vere requiescis? O domine
papa, Xti vicarie! accingere gladio verbi Dei, quia dii falsi in terra
vehementer elevati sunt ¹.

Item, nuper unus homo, qui optavit ut esset electus in deca-
natum ecclesiae Sarum, in die electionis, auctoritate archiepiscopi,
pronunciavit nominatim certos viros esse tunc excommunicatos, et
per plures antea fuisse pronunciatos pro contumacibus, et hoc fecit
quia novit quod illi viri non voluerunt eligere ipsum in decanatum,
et sic per excommunicationem non haberent vocem in electione illa.

[p. η] Nuper enim vidimus quod pueri, juvenes, et alii valde
viciosi, promoventur et exaltantur in episcopatibus, abbathiis, et in
decanatibus, et in archidiaconatibus, et in magnis praebendiS, et in
ecclesiis, et maturi viri, et experti in vita, et scientia, et in supremo
gradu theologico, excluduntur, et pauperrimam vitam ducentes, nul-
lam ecclesiam nec regimen populi habent, et pueri juniores, xij vel xvj
annorum, habuerunt nuper licenciam papalem, ut sint canonici et esse
rectores in magnis ecclesiis, curatis exclusis a cura, doctis et maturis
viris, aetate, moribus, et scientia3 et sic ponitur arundo in domo Dei
loco columnae lapideae, et vitulus in aratro loco bovis, quando bos
haberi potest in eodem, et sic jam ordo rectus subvertitur, et, ut
creditur, maledictione Dei regna in hac causa mox punientur. Tales
promoventes et illi qui officia et regimen populi talibus conferunt
judicio durissimo punientur, et ejicientur, cum Hely, ab illis quae prae-
cipue dilexerunt, quia honorem et divitias ejus quem promovent magis

¹ Ps. xlix. 1'0, ‘Quoniam dii fortes terrae vehementer elevati sunt! Vulg.
S 2

