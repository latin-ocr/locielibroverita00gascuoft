LOCI E LIBRO VERJTA TUM. 91

trahunt, verba Sancti Jeronimi in prologo Bibliae considerent, sc. in
epistola Sancti Jeronimi ad Paulinum de Senatore presbiterum. Vicio·
sissimum dicendi genus est depravare sentencias et ad voluntatem
suam sacram scripturam trahere repugnantem. Illas ergo veritates de
indulgenciis ab homine concessis teneamus, quas sancti patres et
magnae scienciae doctores magnis et apertis ostendunt racionibus et
manifestis πει-ε scripturae testimoniis3 tanta enim potest esse con-
versio et amor divinus in animo poenitentis quod si mox anima esset
separata, totalem prorsus habent poenae prius debitae remissionem, ut
ostendit Sanctus Thomas in 4⁰ libro Sentenciarum. Tum falsum est
quod quaelibet dies poenitenciae in quolibet poenitente in hac vita
meretur a Deo remissionem annualis poenae in purgatorio seu post
hanc vitam. Plures enim dicunt, ‘Domine! Domine! aperi nobis,' sed
quia corde et opere non clamant ideo audiunt, ‘ Nescio vos,' i. e. non
approbo. Ideo cum concilio sanctae viduae Judit, ‘ Indulgenciam Dei
fusis lacrimis postulemus, et humiliemus illi animas nostras, et in spiritu
contrito et humiliato servientes illi dicamus, flentes Domine, ut secun·
dum voluntatem suam sic faciat nobiscum misericordiam suam.²
Judit 8⁰ ca0. O quociens audivi mundanos et carnaliter viventes pom-
patice dicere, ‘ Non curo homines indictam, lucra magna ad votum
adquirere, viduas et pauperes exquisitis et apparentibus mediis depau-
perare, si enim pessime egero, per visitacionem talis ecclesiae et per
oblacionem pecuniae plenariam remissionem culpae et poenae habebo !’
O quam caeci sunt mente qui talia falsa dicunt! Quomodo solvitur
vinculis qui vinculis detinetur? Quomodo solvitur a peccatis qui non re-
linquit commissa nec affectu nec effectu facit opera coram Deo debita?
Qui ergo dicunt, se sine operibus requisitis coram Deo veniam a Deo
habere, violant Deum in quantum in ipsis est, quia dicunt Deum velle
illud quod non vult, nec convenit Deo sic velle, et dicunt Deum dare
veniam, graciam, et gloriam per talia media per quae media si Deus
daret injustus et violatus esset. Unde de talibus dicit Dominus, Eze-
Ν 2 ·

