LOCI E LIBRO VERITATUM. 109

consilium talium rectorum, unde tunc fuerunt paucae implacitaciones,
nec acciones per legistas et juristas, quia paucae erant querelae, quin
statim exortae finitae erant et sopitae infra parochiam, per bonum
laborem et diligenciam praesidencium et- rectorum. Sed jam, per de-
fectum talium bonorum rectorum, lites, querelae, dissensiones, acciones,
implacitaciones multiplicantur et continuantur, et sic consequenter
bona, per quae sancta opera perficerentur, multiplicatis talibus querelis,
legistis, et advocatis, et defensoribus conferuntur, unde, per multipli—
cacionem talium dissensionum et accionum, per defectum bonorum
rectorum, in curis residencium, jam magis quam antiquitus multipli-
cantur legistae, juristae, et advocati, et defensores malorum, qui malos
pro amore malo, vel pro timore malo, defendunt, et tamen pluries
causae tales, post longam placitacionem, et post magnas expensas, per
tractatum magnorum finem suum habent, et terminantur, et haec eet
alia iniquitas quae appropriaciones consecuitur. Rectores enim boni pro
parochianis orarent, sacramenta ministrarent, et consilium bonum prae-
berent et exemplum, hospitalitatem tenerent, per bona et decimas a
Deo eis collata, et praedicarent, et veritates necessarias et utiles subditis
annunciarent, per quas operaciones et per actus praedictos habiles
essent et dispositi ad bene vivendum et bene operandum, et per istos
actus parochiani dispositi essent ad fructum capiendum illarum oracio-
num quas alii orant pro eis. Illi autem quibus ecclesiae appropriantur
sorte orant pro parochianis, quorum bona recipiunt, sed actus activorum
sunt in paciente disposito, ex 2⁰ De Anima, Illi autem parochiani,
pro quibus approprietarii orant, non recipiunt subsidium temporale ab
eis, nec hospitalitatem, nec consilium, nec praedicacionem, nec plura
alia bona necessaria quomodo ergo per bonas oraciones talium quibus
ecclesiae parochiales appropriantur, disponuntur parochiani ad gratiam
gratum facientem, vel ad gloriam sempiternam habendam, cum non
habeant illa quae requiruntur et praesupponuntur ad talem graciam et
gloriam? Sed per praedicaciones, consilia, exemplum bonum rectorum,

