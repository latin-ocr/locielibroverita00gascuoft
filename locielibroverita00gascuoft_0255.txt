LOCI E LIBRO VERITATUM. 153

in sua curia, et nisi papa concedat exempciones, augmentaciones
primorum fructuum episcopatuum, et dispensaciones seu dissipaciones
et licencias non residendi in suis beneficiis omnibus qui manent in
curiis regum, episcoporum, et dominorum aliorum, et nisi concedant
indulgencias et licencias utendi mitris et alia irrationabilia, ex quibus
lucrum magnum sequitur curtisanis de curia papae. Maximum enim
lucrum jam perveniens curiae papae inter caetera est hoc, quod papa vel
ipsi quibus a papa causae committuntur, concedunt plura et sentenciant
pro una parte, et mox instante pecunia revocant eadem prius con-
cessa; et aliquando revocant pluries revocata, ita ut nullus sit finis
conclusus in materia Romae appellata, ut nuper ostensum oet in
materiis controversiae episcopi Lincolnensis domini Willelmi Alnwyk,—
-et partis sibi adversae decani superbi ejusdem ecclesiae, qui optavit
ut totiens sibi turificaretur, sicut episcopo; et si episcopus esset
praesens in ecclesia Lincoln.‚ quod nec episcopus nec alius inciperet
officium in ecclesia illa, quousque decanus stallum suum intravit: ex
qua controversia plurima mala secuta sunt. Et primi fructus episcopa-
tuum, quae circa annum Domini m ccc iij inceperunt, duplantur, et
precio majori quam duplo solvuntur, sc. quinque mille, ubi antea unum
mille solvebatur.

[p.165.] Dominus papa consideraret, non solum quae ipse potest
facere vel concedere, sed quid alii possunt recipere; an, scilicet, hoc
sit expediens animabus, et earum saluti, et an hoc liceat, et expediat
saluti animarum; consideraret enim papa quod judex est, et quod
potestas sua ex Dei jussione dependet ; quicquid enim ligat, videat
quod judicat secundum judicium Dei. De judicibus dicit Dominus,
Ezechiel. xliiij ca⁰., ‘Cum fuerit controversia stabunt in judiciis meis,
et judicabunt leges meas, et praecepta mea custodient ς’ papa enim
judicandi habet potestatem, ‘ Deus enim,’ teste propheta in Psalmo,
‘judicabit justicias: ergo-injustitias rejudicabit. Quicquid enim est ab
apostolico supra terram ligatum, est cognitum in coelo pro ligat03 sed

X

