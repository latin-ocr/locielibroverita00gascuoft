LOCI E LIBRO VERJTATIAU. 135

deliciis, et alii officiarii quibus vices suas committant opera pauca
faciunt nomine eorum.

[p. 26.] Noli, quod destruantur illa quae fierent per illa bona in
parochia per curatum, cui illa bona data erant propter bona fienda
coram parochianis, et eisdem parochianis, et pro eisdem, sc. exemplum
sanctum, devota oratio, doctrina, sanum consilium, et remedia tempta-
tionum, hospitalitas, et elemosina, et exhibicio juvenum ad studia lite-
rarum, ut rector ecclesiae dicat cum Job, ‘ Oculus fui caeco, etc.'

[Ib.] Item, quia ex fundatoris voluntate ministrarent necessaria
subsidia indigentibus, tanquam dispensatores bonorum mundanorum.
Item, sunt elemosinarii parochianorum, et suorum fundatorum, quia
non habuerunt ista ex jure communi, nec ex jure haereditario, sed ex
donatione eorum, qui bona illa dederunt illis in puram et perpetuam
elemosinam. Sed Sanctus Beda, in Epistola ad Egbertutn episcopum
hortatur, ut rex per instantiam episcopi sui videat, quod dotatio do-
morum religiosarum sit ita mensurata, quod sufficiant terrae et tene-
menta pro militibus et aliis secularibus qui terras inhabitarent, et
qui regnum ad inimicis defenderent. Sed tunc ‘domus orationis in
spelunco latronum vertitur,’ quum vile palliolum, i. e. religiosi in sim-
plici habitu, possident regum opes.

Qui enim licenciam habet seu dispensacionem videret, ne licenciae
suae usus vel abusus sit laesio vel causa ruinae in peccatum sibi ipsi vel
aliis, sicut habentes licentiam non residendi in curis suis et officiis
vacant deliciis suis in regum domibus et dominorum mundanorum, et
honoribus mundanis tument, et sibi coacervant ecclesias, et officia, et
anhelant ad et episcopatus, et ad altiora quam habent, et consimiliter
habentes ecclesias appropriatas ex licentia multiplicant sibi plura fer-
cula, et ornatus superfluos, et convivia dominorum, et dona eisdem, et
parochiae ecclesiarum eis approprietarum pereunt, et tanta expendunt
in vanis, quia non possunt sufficienter perficere ea quae facerent, et illa
quae sic expendunt plura bona fieri possunt, quae jam pereunt.

