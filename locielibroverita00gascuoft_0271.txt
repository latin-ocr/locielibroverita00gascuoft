LOCI E LIBRO VERJTATGM. 169

papa falli possum.’ Haec ibi Nicholaus papa Romanus. Quilibet
enim dispensans, et quilibet ecclesiam conferens tali modo dispensa-
ret et concederet, quod major laus Deo et major salus plurium ani-
marum ex actu suo sequerentur. Vae! vae! miseriae mei temporis,
quot animae jam pereunt, quae in coelis semper Deum laudassent, si
bonum praelatum et rectorem habuissent; sic enim Dominus dixit,
Ezechielis iij0, de malo praelato, ‘ipse,' sc. subditus, ‘morietur in pec-
cato suo, quia non annunciasti ei.’ Sic Dominus dicet malo patrono
et episcopo qui male admittit aliquem in ecclesiam seu officium: ‘ Ille
populus morietur in peccato suo, quia non dedisti ei bonum et melio-
rem rectorem‚ potuit enim vivere et salvari, si tu debitum tuum fecisses
in dando ei talem rectorem, quem novisti vel credidisti posse, scire,
et velle perficere quae Deus jussit, et si tu, patrone vel episcope, sic
fecisses hic in collacione vel admissione, frater meus Xtianus, tuus sub-
ditus, sic mortuus non fuisset nec ita dampnatus ;’ sed, heu! quia jam
conferuntur ecclesiae et officia ut homines ditentur et in mundanis

· honorentur pocius quam ut intencio et ordinacio Dei perficiantur;

opera enim in uno homine ostendunt ipsum esse habiliorem ad opus „
Dei fiendum quarn alius; ideo enim Dominus dixit Moisi: ‘Elige
quos tu nosti, qui timent Deum, et qui tales et tales sunt, opera enim
quae fecerunt testimonium de eis perhibent et ostendunt?

[p. 188.] Papa. Ut patet in libro attestacionum seu deposicionum‚
quas Imperator Karolus Quartus et reges et cardinales et doctores
sacrae paginae, seu Theologiae‚ et duo confessores beatae Birgittae, ma-
gister Petrus Olani et dominus Olani, et alii multi deponebant et
jurabant Romae coram papa Gregorio xj⁰ et papa Urbano sexto de
sancta vita, et miraculis, magnis et pluribus, beatae Birgittae‚ matronae
et viduae praedictae, et illum librum attestacionum praedictarum ego,
Thomas Gascoigne, Eboracensis diocesis in Anglia natu5‚ feci scribi
Oxoniae in vitulinis Oxoniae, secundum copiam illius libri attestacionum—

pro canonizacione beatae Birgittae‚ quem dominus Symon Wynter‚ devotus
Ζ

