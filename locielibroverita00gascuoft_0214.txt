112 LOCI E LIBRO VERITATUM.

orant, et vivunt, eo quod non habent exemplum, doctrinam, et subsidium
boni rectoris, propter quae tria decimae et bona ecclesiae a Deo collata
fuerunt habenti curam et ministerium salutis animarum! O quanta
bona et virtuosae operaciones in rectore et in subditis retrahuntur, »
per subtraccionem bonorum illorum, quae alteri loco appropriantur,
debita, scilicet, sacramentorum administracio, verbi Dei et voluntatis
Dei agnicio, boni exemplificacio, agendorum consiliacio, malorum
reformacio, bonorum multiplicacio, indigencium per hospitalitatem re-.
feccio, pauperum scolarium ad studium exhibicio! Novi enim unum
rectorem, qui, ex bonis unius ecclesiae, quam unicam habuit, exhibuit
ad scolam et ad studium viginti juvenes, et fecit ipsos sacerdotes.
O quanta bona essent in illis hominibus fienda et per illos, quibus
ista bona ecclesiarum parochialium appropriantur, eo quod tam plures
actus boni de quibus praedicitur per talem appropriacionem ecclesia-
rum destruuntur in aliis locis! O viri religiosi et collegiati, in cathe-
dralibus ecclesiis! quanta bona et sancta opera faceretis, quia per vos
tot bona opera praedicta in pluribus parochiis destruuntur, per bona
vobis appropriata, et ab illis locis alienata, quae fuissent illis in sub-
sidium plurium bonorum operum, si bonum rectorem habuissent ad
regendum. Bona enim temporalia ecclesiae donata sunt a Deo in
auxilium et in multiplicacionem bonorum spiritualium. Videas ergo
quod per talem appropriacionem ecclesiae bona debita parochianis non
retrahantur, ut bona pociora ibi fiant, ubi appropriantur. Tales enim
habentes bona appropriata ecclesiarum parochialium saepe abutuntur
bonis illis, quae deservirent operibus sanctis fiendis, in scribendo, in
orando, in legendo, in praedicando, et devotos et indigentes exhibendo,
et illa bona, quae acceperunt ad sanctum opus fiendum, transtulerunt
ad injuriam donatoris male, sc. illis utendo, et sanctos usus et pia
opera omittendo. Tali dicit Dominus, Osee ij⁰‚ ‘Nesciunt quod ego dedi
ei frumentum, vinum, et oleum, et argentum multiplicavi ei, et aurum,
quae fecerunt Baal multiplicando,’ sc. vana, et pomposa, et delicias sui

