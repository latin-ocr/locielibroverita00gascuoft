LOCJ E LJBRO VERJTA TUM. 213

de Exonia‚ magister Georgius Nevel, filius comitis Sarum, dixit prae·
dicto episcopo, in tempore suae examinacionis, passionato, seu ira
commoto, ‘ Domine Cicistrensis, Deus ex suo justo judicio vult vos
haec opprobria magna pati, quia vos indigne valde reprehendistis et
negastis esse vera scripta verba per beatum Jeronimum‚ et Sanctum
Augustinum‚ et sancti papae Gregorii doctoris, et eciam opera aliorum
sanctorum? Et episcopus Pecock Cicistrensis dixit electo in episcopum
Exoniensem, ‘Poenitet me sic scripsisse, sui enim non sufficienter videns
in materiis.' Omnes enim domini temporales regni, qui tunc fuerunt
Londoniis cum rege Henrico VI, optabant ipsum episcopum Pecok
expelli de domo concilii regis et dominorum, et sic fuit, et multum
infesti erant ei propter diversas caus-333 una fuit, quia scripsit tales
profundas materias in Anglicis, quae magis aptae erant laedere legentes
et audientes quam illis proficere. Item, quia scripsit ille episcopus
literam suam Majori Londoniarum‚ Canyngys nomine, quam literam ille
Major Londoniae misit praedicto regi ; qua litera episcopi Pecok lecta coram
rege Henrico Sexto et suis dominis, inventae fuerunt in ea evidenciae,
seu conjecturae, seu probabiles suasiones, ad mutacionem fidei in regno
Angliae et eciam ad magnam populi in regno perturbacionem, et in
scandalum magnorum dominorum in regno quos dixit in litera sua
ipsi episcopo et libris suis Anglicanis adhaerere. Item, praecipue provo-
cavit omnoe dominos temporales tunc regni in odium ipsius Pecok
episcopi, quod mutavit simbolum nostrum commune quod ediderunt
apostoli Domini nostri Jesu Xti. Ipse enim Pecok episcopus scripsit
et dixit quod apostoli non fecerunt illud cimbolum nostrum commune,
et diversos articulos in illo cimbolo negavit verbis suis et scriptis suis3
et ideo novum cimbolum magnum et longum in Anglicis verbis com-
posuit, quod dampnatum fuit Londoniis, ut pro nullo cimbolo habe-
retur nec nominaretur, auctoritate archiepiscopi Cantuariensis et eciam
Eboracensis et aliorum multorum episcoporum, quae dampnacio lecta
suit Londoniis per doctorem Pynchbek ad crucem Sancti Pauli anno

