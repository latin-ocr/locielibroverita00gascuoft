LOCI E LIBRO VERJTATUM. 5

in sua dyocesi et parochiis mala litigia multiplicantur in eisdem3 ideo
fit magnus recursus ad consilia multiplicanda in regno.

Si quis fundaret collegium in augmentum scienciae, virtutum, et
doctrinae seu devotae religionis viros„vidmt quod sic fundaret eos de
bonis suis propriis, quae eis sufficiant ad necessaria, non appropriando
eis ecclesias parochiales

[p. θα] Nuper enim unus comes fecit ecclesiam de Haghkarth
appropriari monachis albis de Gervas ad valorem annuatim centum
librarum, et ille comes habet sibi et heredibus suis de eadem abbathia
terras de eorum fundatione, quae valent annuatim xl libras, quas eadem
abbathia dedit comiti et heredibus suis pro illa appropriacione ecclesiae
parochialis eisdem monachis. Et consimiliter habent monachi Eborum
ecelesiam de Ormyshede pro manerio Scottun appropriatam ; et studium
et promocio studencium et exhibicio ad studium pereunt. Item monachi
nigri Eborum habent xx marchas annualis pensionis eisdem monachis
in perpetuum relaxatas per ecclesiam cathedralem Sancti Petri Eborum.
Illa enim sic relaxavit monachis illam annualem pensionem xx mar-
charum pro jure patronatus unius ecclesiae parochialis concesso per
monachos ecclesiae sancti Petri Eborum, ut per licenciam concessam
per Henricum Sextum regem Angliae eadem ecclesia Ecclesiae sancti
Petri approprietur.

Indigna enim promocio inhabilium personarum et appropriacio
ecclesiarum parochialium causae fuerunt destruccionis regni Bohemorum,
et hereticorum illam patriam et regnum destruentium, et quando veri-
simile fuit quod talia mala imminerent regno Bohemiae, per indignos
praelatos, per appropriacionem ecclesiarum, et per curatos non residentes
in curis suis, Universitas Pragensis scripsit Martino 5⁰ pro remedio
horum malorum, sed remedium non fuit consecutum sed destructum
est regnum Bohemorum et ecclesiae destructae et combustae per Hus
hereticorum principem et per Petrum Clark Anglicum, magistrum
artium inutilem Oxoniae, qui suit natus in Anglia in villa juxta

