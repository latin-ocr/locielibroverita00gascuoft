LOCI E LIBRO VERJTATUM. 101

episcopus Ypponensis quondam in Affrica. Ille enim Pecok episcopus
praedictus, qui dixit et scripsit, in libro De Fide, parte prima, ca0. 3⁰,
quod in dictis Gregorii sunt diversi defectus, et quod dicta sua aliqua in ι
Omelia 26⁸ non simul stant, dixit et scripsit in hoc valde falsum et su-
perbum‚ et sic dicendo et scribendo ostendit se valde usurpare et superbe
judicare de dictis et scriptis sanctorum doctorum, quorum vitam sanctam
et excellentem doctrinam et scienciam et fidem Dominus Deus confirma-
vit &se vera, sequentibus signis et miraculis, et eciam universalis ecclesia
et concilii generalis decretum, quod est 15⁸ distincione ‘sancta Romana
ecclesia? Et eciam illi sancti dii dicuntur, in comparacione ad nos
homines non sic sanctos, et hoc propter eorum excellentem scienciam
et Deo placentem vitam. Item propter eorum graciam magnam et
divinam eis revelacionem. Item propter eorum excellentem scienciam
et experienciam diuturnam. Tales doctores debent judicari per suos
pares, i. e. sancti per alios sanctos, sicut domini parliamenti in Anglia
judicantur per suos pares ; et dicta sanctorum et scripta sunt approbata
et allegata· per universalem ecclesiam Dei; ideo non est bonum sed
malum recedere a studio illorum et fide,‘et consentire dictis et factis
praedicti Pecok episcopi, qui non habet testimonium, ut sancti viri
habent, nec a Deo nec ab ecclesia catholica. Quando enim Pecok,
praedictus Wallicus, dixit quod Sanctus Gregorius erravit dicendo, Omelia
sua 26⁸, ⁸ Fides non habet meritum cui racio humana praebet experimen-
tum,’ potuit honeste et aperte declarare veritatem hujus dicti, et sanam
mentem et intellectum beati Gregorii, qui, haec scribendo, scripsit valde
verum, ut diversi doctores sanctam mentem et intentum Sancti Gregorii
declaraverunt, et non vituperaverunt. Nota, secundum doctorem solen-
nem Magistrum Henricum de Gandavo in sua Summa, et per Sanctum
Thomam de Aquino, 2⁸, 2³⁵, Racio consideratur dupliciter, sc. ut praecedit
fidem, et ut sequitur. Racio praecedit fidem, quando homo non vult
credere illi assercioni quae non probatur sibi esse vera per sufficientem
naturalem racionem. Sic enim adhaerere fides non est meritoria. Alio

