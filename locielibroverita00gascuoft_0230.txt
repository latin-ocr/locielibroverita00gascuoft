128 LOCI E LIBRO VERJTATUM.

talia lucra optant leges transgredi. ‘Jam,' inquiunt, ‘surgunt lucra nostra,
quando homines peccant contra leges,’ et sic laetantur in rebus pessi-
mis, propter lucrum pessimum quod sequitur ex peccato aliorum.

Audivi enim unum baccalaurium legum dicentem, ‘ Utinam essent
plures malefactores quam sunt, quia ωηο nos legistae haberemus mag-
num lucrum!' et sic optavit ut essent mali, propter lucrum quod inten-
debat per implacitationes habere.

[p. 6.] Domine Deus! da, ut episcopi et praelati sint ita proni ad
mittendum bonos et veros doctores in messem tuam, i. e. in populum
tuum, sicut nuper fuerunt praelati proni ad praedicatores revocandos3
statuerunt enim neminem praedicare quem possunt impedire, nisi talis
fuit qui eorum habuerit licentiam, pro qua obtarenda solvet pecuniam.
Tu dixisti, Domine Jesu, ‘Solvite asinum, et adducite michi.'

[p. 9.] Ego doctor, qui haec scripsi, novi quod unus ballivus regis
in tempore Henrici Quinti, regis Angliae, nomine Johannes Richworth,
dixit uni viro: ‘Hodie,' inquit, ‘pecuniam non sum lucratus. Immo
dabo tibi, vel cuicunque alteri, qui perturbet pacem in hac villa isto
die, unam potellam vini, quia tunc lucrabo pecunias ;' et alio jurante
quod perturbaret pacem, recepit a ballivo vinum, et, vino potato, mox
cum olla fregit caput ejusdem ballivi, dicens, ‘Feci pro quo me con-
duxisti 3’ et magna lis orta tunc fuit inter eos in eadem villa, et in
eodem castro, et sic, qui custos fuisset legis, conduxit hominem, ut
fractae sint leges, ut ipse lucraretur ex transgressione legis pecunias.
Istud fuit factum in villa de Pontefracto, in comitatu Eboracensi ; qui
vidit mihi testimonium perhibuit, anno Domini 1448, in manerio de
Hunslet, Eborac. dioc. In quo manerio fui natus.

[p. η] Nuper enim in Anglia, circa annum Domini 1443, inventa
est una falsa lex inter caeteras, quod si aliquis habens terras taliatas
sibi et haeredibus suis, legitime ex ipso procreatis, ponat illas in vadio
ad certum tempus alicui pro pecuniis mutuo recipiendis, tunc si
mutuanti non solvantur pecuniae in die praefixa solutioni, tunc terrae

