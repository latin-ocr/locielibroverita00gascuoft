LOCI E 'LIBRO VERJTATUM. 111

scandalum venit‚' i. e. vae illi! per cujus verbum malum vel factum
malum praebet alteri occasionem ruinae in peccatum, et in malum
culpae et poenae. Unde beatus doctor Jeronimus super Mattheum,
libro ij⁰ suorum Commentariorum, isto modo testatur, dicens, ‘ Ille scan-
dalizat hominem, qui dicto malo vel facto occasionem ruinae cuicunque
dat, qui enim bonum fecerit vel recte dixerit, si aliquis hoc videns ex
perverso intellectu seu affectu malo, malum ex occasione illius boni
actus fecerit, tunc ipsum non scandalizat active, sed alius hoc bonum
capiens scandalizatur passive‚’ ut testatur Sanctus Bernardus in Epi-
stola sua ad abbatem Sancti Dionisii in Francia3 sicut Pharisaei scan-
dalizati sunt, i. e. moti sunt ad malum, audito verbo Xti, et Xtus
dixit discipulis suis, ‘Sinite eos,’ sc. scandalizari ex bono actu mei, vel
aliorum, quia pocius permitti debet scandalum oriri, quarn permittere
ut veritas relinquatur, ut testatur Sanctus Gregorius papa super Eze-
chielem. Unde sic argui potest contra approprietarios ecclesiarum,
facere non debitum et omittere actum bonum debitum, est mortale
peceatum, ut patet in Evangelio Matthei de servo nequam qui non
dedit pecuniam ad mensam, et Matthei 25⁰, quia non fecerunt bonum
ideo dampnati sunt, sed per talem appropriacionem ecclesiarum plura
bona, debita fieri in rectore et in parochianis, omittuntur, et plures
animae ex tali omissione dampnantur, ergo appropriacio talis est vi-
tanda, ut dampnabilis, ex qua talia secuntur. Item, ex talibus omissis
bonis pluries contingit multo plures in parochiis dampnari quam sunt
in monasteriis nutriti per tales appropriaciones. Talibus appropria-
cionibus saepe bona spiritualia in illis non augmentantur, sed pocius
ornamenta superflua, vel non necessaria, vel fercula gulosa, et inso—
lenciae viciosae‚ et destructis appropriacionibus causa talium malorum
in pluribus locis esset destructa. Item, tales quibus fit appropriacio
ecclesiarum orant pro illis quorum decimae et oblaciones appropriantur,
sed qualis utilitas, cum ipsi viginti vel triginta religiosi vel cathe-
draloe orant, et ducenti vel trescenti parochiani ipsorum valde male

