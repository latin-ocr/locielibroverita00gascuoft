LOCI E LIBRO VERJTATIAEI. 149

et plures animas verbo et exemplo bono Deo adquirerent, quam
omnes illi, et verisimile est, quibus ecclesia illa appropriatur3 et eciam
si rector bene in cura sua resideret, et bona terrena magnae ecclesiae
recte expenderet, tunc majora bona et plura fierent in mille animabus
suorum parochianorum per verbum, exemplum, et per subsidium
curati, quam verisimile est quod fiunt vel fient in illis, quibus ecclesia
est appropriata? Item, talia fieri inter parochianos est opus debitum
et eis utile, quia non solum fit tunc bonum pro eis, sed eis, et coram
eis, per curatum suum, per quem accenduntur ad bonum fiundum
verbo et exemplo. Item, parochiani dant decimas suas et oblationes,
ut bona opera spiritualia et necessaria eorum saluti fierent, eis, et
pro eis, per curatum, qui eas recipit, et sic curati habent tales de-
cimas ex debito legis et ex intencione Dei, qui eas pro tali facto
dari praecipit. Alii autem, quibus decimae ecclesiae appropriantur
extra parochiam, habent illas decimas ex licencia papae, tanquam
pauperes elemosinarii illorum parochianorum. Sed videte, ne haec
licencia vestra offendiculum et nocumentum fiat infirmis animabus et
parochianis. O Domine Deus! inclina cor papae, vicarii tui, reme-
diare mala quae perveniunt per appropriacionem ecclesiarum, et per
non residenciam bonorum curatorum in eisdem. Jam enim appro-
pinquat tempus in Anglia quo dicetur, ‘ Olim fuerunt rectores in Angfia,
et jam sunt ecclesiae ruinosae, unde viri litterati non possunt honeste
vivere et alios exhibere? O Deus! benedic dominum Thomam Cumyr—
wurth, militem Lincolniensis dioceseos, qui, pro amore tuo et utilitate
animarum, dedit terras et tenementa diversis ecclesiis parochialibus,
quae insufficientes fuerunt ad necessaria curati, ut curati in eisdem
jam vivere competenter possent. O quam meritum papae esset, si
superflua plurium locorum et mitratorum faceret uniri rectoribus ani-
marum devotis, et eos obligaret ad debitam et ad necessariam resi-
denciam in cura sua, sub magna poena! ‘Dominus enim transtulit
regnum de manu,’ i. e. de proprietate, ‘Saulis, et dedit illum David

