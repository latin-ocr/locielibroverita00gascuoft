188 ωε] Ε LJBRO VERJTA TUM.

in nomine Domini, vera copia praedicti libri De actis et gestis in Con-
cilio sacro Basiliensi.

[p. 500-] Consimiliter sunt diversae causae quare episcopi moderni,
et rectores, et vicarii, et ecclesiae collegiatae non consenciunt alios
praedicare in suis ecclesiis 3 1. una causa est ne sciencia praedicancium
ostendat ipsos praesidentes esse inscios, et ignorantes, qui nesciunt
ita loqui populo sicut ipsi praedicatores. 2. Item, alia causa est, quod
praedicacio ostendit illa opera esse bona quae ipsi odiunt, et illa opera
esse mala quae ipsi pro bono diligunt, et sic praedicant contra illa
vicia propter quae episcopi et curati odiuntur a populo. 3. Item, alia
causa est, quod praedicacio convertit a peccatis mulieres quas ipsi
tenent, et ideo odiunt praedicaciones tales. Unde nuper novi quod
sacerdoti petenti concubitum cum sua meretrice, ipsa respondebat,
‘Vae mihi, quia ex sermone, quem hodie audivi, novi quod graviter
peccavi tecum, et ideo nunquam tecum deinceps peccabo!’ et iste ¹
sacerdos Baal, i. e. sine jugo castitatis, hoc audiens, juravit, dicens, ‘ Ex
quo praedicacio retraxit hodie te a meo amore, nunquam erit sermo
in ista ecclesia, quamdiu ego vixero et impedire poter03' et postea idem
sacerdos captus est et castratus per vij millearia ab Oxonia ubi ista
mulieri dixit.

, [p. 507·] Consimiliter jam, anno Domini 1450 et antea, dixerunt
plures regi Angliae Henrico Sexto, quod praedicatores verbi Dei,
famosi in Theologia doctores, per praedicationes suas contra peccata
puplica, in regno et in concilio regis privato usitata, causant contra
regem insurrexionem in populo, et tum injuriae puplicae, et annuales
taxae, et decimae, et alienacio bonorum, quae coronae pertinebant, et
defectus judicii per judices ecclesiae et regni suerunt ita manifesta
et tam plura in numero, quod, si illi praedicatores tacere voluissent,
‘lapides,' i. e. multitudo populi, ‘clamassent,’ ut inquit Salvator de
suis discipulis, quos Pharisei optabant tacere cum populo, ne cla-
marent Xto, ‘Benedictus qui venit in nomine Dominil’ Et horum

