[σε] E LJB'RO VERJTA TUM. 41

dotem in curam animarum, ‘Trado tibi curam animarum, sicut respon-
debis pro eis et pro me coram Deo? Sacerdos admissus ad curam
animarum respondebit pro illis an, sc. fecit quae curae suae debuit, et
respondebit pro episcopo an, sc. se'cit in cura quae episcopus no'n potuit
facere per seipsum per cotidianam curam, et respondebit pro episcopo
an fecit quae episcopus ei recte praecepit tanquam cooperatori cum
episcopo. Episcopus tamen, superintendens curae tocius suae parochiae
seu diocesis suae, respondebit coram Deo pro se et pro diocesi sua, et
quia aetatem habet respondebit pro se et pro parte sua et pro actibus
personae suae pertinentibus. Ungere enim pueros et confirmare, et dicere,
‘Admitto talem virum in curam animarum: est opus facile nec magnam
requirit noticiam nec scienciam, sed opera vera episcopi magnam scien-
ciam et vitam sanctam exigunt, veraciter enim dicere talia verba
requirit graciam et scienciam.

[p. 404·] Anno Domini 1449o praedicavit Reginaldus Pecok episcopus
Assavensis, et postea, per media willelmi Pule ducis Suthfolciae, epis-
copus Cisestrensis praedicavit (sic) Londoniae, quod episcopi, in quantum
episcopi, non tenentur praedicare‚ et aliis episcopis in hoc saepissime
faventibus et dicentibus pompatice, ‘ Iste excellens clericus et episcopus
defendet opera quae nos episcopi facimus ; ' mox in odium tocius regni
deducti sunt episcopi, omnibus sere statibus et personis clamantibus:
‘Vae episcopis! qui ditantur, qui volunt vocari domini, et ut eis serviatur
genibus flexis, et equitant cum tot et tot pomposis equis, et nichil volunt
facere praedicando verbum pro salute animarum3 aut enim nesciunt prae-
dicare episcopi, aut non possunt praedicare, negociis saeculi aut deliciis
corporis impediti, aut quia non possunt vere praedicare, nisi praediceut
illa mala in quibus vel pro quibus ipsi episcopi sunt rei, nec bona opera
praedicant, quae episcopi non faciunt, sed negligunt, et talia bona
operantes derident, vel non ponderant.' Haec fuit vox communis in
clericis et in populo* de episcopis, et de die in diem surrexerunt plurimi

in populo; et occiderunt episcopum cicestrensem, Adam Molens, et
u

