LOCI E LIBRO VERJTATUM. 195

priantur officio seu dignitati cancellarii Eboracensis, quos fructus, si
cancellarius recipiat, vicarii et curati illarum duarum ecclesiarum sic
annexarum cancellario praedicto nichil habebunt vel parum unde vivant,
et sic, me renuente, doctor Willelmus Mourton fuit ibi cancellarius.
O Domine Deus! infinitae misericordiae et justiciae, justifica accipientes
curas animarum et ipsas eciam renuentes ex causis tibi notis. Amen.
Domini mundani qui promovetis, seu verius ad vestram
dampnacionem et animarum plurium detrimentum intenditis,
malos et inscios in officiis et in ecclesiis, haec notate!

[p. 538] Potestas. Plures nesciunt quae concedunt, nec quae mala
consequuntur coram Deo ex lege illa vel ex concessione tali, sicut
notum est nuper in tempore Eugenii papae iiij, quod unus juvenis, xx
annorum, habuit xij praebendas et licenciam ejusdem papae ut posset
recipere et retinere dum viveret quaecunque duo beneficia incompati-
bilia, rectorias, seu vicarias, seu archidiaconatus, seu decanatus, seu
quascunque duas alias dignitates incompossibiles, citra episcopatum3 et
tantum ille idern juvenis fuit a tempore juventutis fatuus quasi natu-
raliter, nec novit congrue loqui Latinum nec linguam maternam, et
laicus dives et nuptus recepit omnia sibi pertinencia ex beneficiis suis,
qui dedit ei et tribus famulis ejusdem juvenis ut placitum fuit eidem
viro seculari annuatim, qui laicus recepit et retinuit redditus illarum
praebendarum et magni archidyaconatus, et idem juvenis non mansit
in aliqua praebenda sua, nec aliquam illarum reparari fecit nec archi-
dyaconatum suum visitavit per plures annos. Heu! heu! Domine
Deus! quia cura animarum jam perit per malam promocionem, per
non residenciam, et ecclesiarum appropriacionem seu annexionem, et
quasi omnes ecclesiae parochiales appropriatae sunt jam religiosis et
paucis collegiis, et non sunt ecclesiae jam sufficientis victus et dotaÎ‡
cionis in quibus honesti sacerdotes et doctores curam gerent, nec
sufficiunt jam rectores nec vicarii exhibere juvenes ad studium, et sic

perit sciencia et verus clerus. Ego enim, qui haec scripsi, fui doctor
C C 2

