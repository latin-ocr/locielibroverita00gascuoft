98 LOCI E LIBRO VERJTATUM.

oculo jugiter aspiceret, et sic fidelis et prudens servus et dispensator
domui Dei existeret fidelis in affectu, prudens in intellectu. Dominus
enim Deus dixit Petro, Actuum 10⁰, ‘ Quae Deus mundavit, tu commune,
i. e. immundum, ne dixeris,’ i. e. tua, O Petre, sentencia conformis esset
sentenciae Dei. ‘Michi,’ inquit Petrus, ‘ostendit Deus,' Actuum 10⁰ capitulo,
‘ne ergo dicas immundum, quod Deus mundavit, nec dicas mundum,
quod Deus non mundavit.' O quot mala secuntur et quot bona destruuntur
per haec 7 flumina Babilonicae confusionis: ecclesiae particulares, ‘quasi ti-
gurria in cucumerario,' desolatae a cura et regimine relinquuntur; passim
viri Belial, i. e. sine jugo racionis, in ecclesiis et officiis magnis eliguntur,
seu pocius, minis, munere, vel carnali obsequio intruduntur, praesidentes
et prelati, per provisiones, ecclesiarum cassatis eleccionibus vel pro· ’
hibitis, pecunia precedente, loca sancta et animarum curas destruxerunt!
Novi enim per unam provisionem Romae optentam, pecuniis magnis
praecedentibus, eleccionem magnae curae et dignitatis in ecclesia prohiberi,
et divina officia per plures dies in eadem ecclesia, causa illius provisionis
papalis, suspendi3 canonibus secularibus ejusdem ecclesiae optantibus
per eleccionem patrem eis praesidere et pastorem; notum enim erat
eundem provisum nec virtutibus moralibus ornatum, nec scienciae
lumine decoratum, nec gradus scolastici testimonio roboratum. O
flumina Babilonis! quos religiosos modernos ab abitu et professione
exemistis, et curatos ecclesiarum parochialium et magistros hospitalium
et capellanos honoris seu verius horroris fecistis! · O flumina Babilonis
misera! quot regeS‚ duces, et dominos in ecclesiasticorum vilipensionem
irrumpere fecistis, eo quod, ad eorum placitum, privilegia et dispen-
saciones optinuerunt, et licenciam recedendi a propriis et immediatis
curatis; ita ut saepe jam fornicator fornicantem quaerit confessorem, et
crimine magno irretitus confessorem eodem crimine violatum quaerit,
vel alium, qui nescit vel qui non audet veritates necessarias confitenti
explanare, nec voluntati indigne poenitencium et satisfacere digne non
volencium contradicere3 et sic timor divinae offensae a pluribus recessit

