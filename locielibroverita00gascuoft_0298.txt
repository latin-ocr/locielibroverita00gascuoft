196 LOCI E LIBRO· VERITATUM.

regens in Theologia Oxoniae xiiij annos et ibi cancellarius, et a juven-
tute mea vixi patrimonio meo temporali sine alio victu. Et utinam
dum viverem solum illud haberem sic quod remediata esset appro-
priacio ecclesiarum ab illis qui essent veri curati et immediati! Sic
papa Romanus, Xti vicarius, plura compellitur velle pro litteris et
instanciis regum et dominorum, quae alias non vellet, unde Sanctus
Bernardus ait in Epistola ad Adam monachum, ‘Credo ROmanum
pontificem talia non consensisse, nisi ignorancia deceptum, vel nimia
importunitate devictum.² Unde audivi quod nuper, in tempore unius
papae, infra paucos annos mortui, quod papa, victus instanciis et 'pre-
cibus porrigencium eidem postulationes et gracias expectativas scriptas
in cedulis‚ dixit, ‘Ex quo sic petitis, et ita instanter me vexatis, ad
dyabolum fiat ut petitur ;' et sic una cedula signata fuit manu papae
scribentis, et postea concessio illa fuit bullata. O Domine Deust da
ut Xti vicarius, dominus papa, dicat petentibus ab ipso ut concedat
quae eis placent, sicut Ysaac dixit Jacob, putans eum esse Esau:
‘Accede,’ inquit, ‘hic, ut tangam te, fili mi, et probem an tu sis
filius meuS, an non.’ Dominus enim papa decipitur saepe per false
informatores et adulatores, carni et sanguini false placentes, et putat
esse Esau qui est Jacob. Putat eum, pro quo licencia petitur, esse
sanctum virum, bonum, et scientem, et non videt mala quae sequuntur
aliis hominibus per concessionem factam tali homini. Ideo dominus
papa scriberet ad personas quas novit esse maturas vita et sciencia,
ut ipsi, debite quaerentes veritatem materiae, papam informarent de
veritate materiae. Sic enim fecit beatus papa Gregorius, ut patet
pluries in epistolis sui Registri. Et tunc dominus papa mitteret pro
persona sibi ignota, pro qua licencia petitur, ut personaliter ad prae-
senciam papae accedat, ut probet eum an sit filius aptus vita et
sciencia ad habendum quod petit, et ut probet dominus papa an ex
concessione sequatur malum vel peccatum seu detrimentum aliis ho-
minibus vel ecclesiis parochialibus vel curae animarum3 sicut Jam

