86 . LOCI E LIBRO VERJTATUM.

ciam Dei, et libertatem, dixit Actuum xj0: ‘Ego quis eram qui possim
prohibere Dominum ?’ i. e. non possum prohibere Dominum; et sicut
non potest Deum prohibere, sic voluntatem Dei ad aliquid volendum
vel faciendum non potest compellere. Non est enim qui potest resistere
voluntati tuae, Domine! unde Actuum primo, ‘ Oportet impleri scriptu-
ram, quam praedixit Spiritus Sanctus? Ideo enim Sanctus Petrus plura
fecit, quia Deus illa fienda Sancto Petro ostendit, unde Actuum x⁰,
‘ Michi‚’ inquit, ‘Deus ostendit.’ Sed heu! quomodo fiendum a Deo
ostenditur quod racio manifesta et scriptura sacra contradicunt? Quo-
modo absolvitur ab homine qui coram Deo absolvi non meretur? Ne
ergo dicant homines, sicut moderni fatui dicunt, ‘ Faciliter omnia pec-
cata mea remittentur, si sacerdos manum suam michi imponat, et
verba absolucionis dicat, et ideo non curo agere quae volo? ‘Nolite,'
inquit Dominus, Jeremiae 7⁰, ‘confidere in verbis mendacii,' id est, in
verbis falsis, dicentes, ‘Templum Domini! Templum Dominil’ i. e'.
nolite dicere hoc falsum, quod prius dixistis: ‘ Templum Domini tale
est, et tantae efficaciae, quod, per oblacionem et preces factas ibi, omnia
peccata remittentur michi, sine aliis operibus requisitis ς’ quod falsum
esse Dominus ostendit, Jeremiae 7⁰3 facite ergo dignos fructus, i. e.
‘digna opera poenitenciae‚’ Lucae 3⁰.

Sextum flumen Babilonicae confusionis et destruccionis est falsa
fides, quam aliqui habent in indulgenciis concessis a papa, vel ab
homine, quam a Deo non habent,'quia non habent requisita ad talem
veniam coram Deo. Indulgencia enim est vera seu plena mali remissio
seu deleccio, sicut declarat Sanctus Augustinus in Sermone super ver-
sum Psalmi 67, ‘sicut deficit fumus deficiant3' indulgencia enim vera
et preciosa res est, et digno precio apprecianda, et est emenda a tali
precio, quali emit et illam meruit sancta dilectrix Xti Maria Magda-
lena, quae in omni parte sui tot obtulit Xto holocausta, ·i. e. actus
bonos et Deo placentes, quot in se prius habuit peccati oblectamenta,
ut testatur Sanctus Gregorius in Omelia sua Lucae 7⁰ cap0. Exemplum

