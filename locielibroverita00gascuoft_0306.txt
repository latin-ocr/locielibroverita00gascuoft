204 LOCI E LIBRO VERITATUM.

contra Edmundum praedictum tunc in civitate Sancti Albani exis-
tentem, volens pocius illum ducem capi quam seipsum ducem Eborum
et suos per ipsum ducem Somersetiae capi et occidi3 et nenio ibi
spoliatus fuit bonis suis per consensum ipsius ducis, sed sine ejus
consensu, ut audivi ex dignis personis: et iste dux Eboraci, Ricardus‚
per parliamentum Londoniis, habuit, cum adhaerentibus suis in bello
apud Sanctum Albanum, perdonam seu indulgenciam de omnibus ibi
in bello factis, et si quae ibi fuerunt facta pro quibus aliquis in illo
bello tunc existens voluit postea in jure placitare vel querelam facere
contra ipsum ducem, vel contra aliquem alium secum existentem in
bello illo apud Sanctum Albanum, et ipso duce Eboraci instituto
protectore regni Angliae per parliamentum Londoniis pro annis tunc
futuris, regina Angliae, Margareta, cum qua nihil bonorum Anglia
recepit, sed perdicionem Cenomanniae et Andagaviae‚ quas terras ma—
ritus suus, Henricus Sextus, dedit in perpetuum, sub suo sigillo magno,
patri reginae, laboravit sic per se et per caeteros dominos, qui puta-—
bantur mali domini in regno, quod ille dux dimisit auctoritatem suam,
quam parliamentum totum Londoniis eidem duci concesserat prius;
et tunc illa regina traxit ad locum mansionis suae, in comitatu Chestyr,
tam regem Henricum Sextum quam principem duorum vel trium an·-
norum, et tunc ipsa sic regnavit, anno Xti 1456, quod secundum
voluntatem ipsius reginae quasi tota negocia regni facta fuerunt per
fas vel per nephas, ut dicebatur a diversis. Qualis finis erit horum
Deus scit, qui omnia novit: ‘Fiat voluntas Dei, sicut in coelo, eciam
in terra fiat?

Regnum Angliae Cenomanniam, i. e. Malkus (supra), et perdidit
Andegaviam, i. e. Awnioy‚ in tempore Henrici Sexti, regis Angliae, et
sic consequenter perdidit Normanniam et Franciam et Vasconiam;
et causa perdicionis Cenomanniae, i. e. Awnioy‚ haec fuit, quia Willel-
mus Pule, comes quondam Sowthfolkiae‚ et ordinatus dux et marchio
Sowthfolciae, nomine procuratorio ejusdem regis Angliae, desponsavit

